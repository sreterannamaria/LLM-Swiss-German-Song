Was isch es Sändwitsch ohne Fleisch - s isch nüt als Brot
Was isch es Sändwitsch ohne Brot - s isch nüt als Fleisch
Ersch wenn d mit Fleisch dys Brot beleisch
Ersch wenn d mit Brot umgisch dys Fleisch
Berchunnsch es Sändwitsch: Brot und Fleisch
Lue, dass Du däm geng Rächnig treisch

Und zwar isch s wichtig, dass du folgendes o weisch
S gnüegt nid, dass Du ds Brot eifach underleisch im Fleisch
S′bruucht eis Brot undefür, versteisch
Und eis wo d obe drüber leisch
Nume wenn d so drahäre geisch
Berchunnsch es Sändwitsch - eis mit Fleisch

Ds Problem vom Anke chäm, das stimmt, de no derzue
S geit drum, ne ja nid uf die lätzi Syte z tue
Du gsesch: Du issisch, Du Barbar
Und füllsch dy Buuch und wirsch nid gwahr
Was im ne Sändwitsch uf dym Tisch
Für Dialäktik drinnen isch
Für Dialäktik drinnen isch
