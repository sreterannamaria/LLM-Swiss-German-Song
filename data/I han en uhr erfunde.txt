i han en uhr erfunde
wo geng nach zwone stunde
blybt stah
aha
dir gseht vilicht nid y
was ds praktische söll sy
da dra
i will nechs säge
es isch vowäge
geng we myni uhr blybt stah
mahnts mi dra das i se ja
ganz alei erfunde ha
und de dünkts mi i syg glych
no ganz e gschickte ma
i heig
ja doch en uhr erfunde
wo geng nach zwone stunde
blybt stah
geng we myni uhr blybt stah
mahnts mi dra das i se ja
ganz alei erfunde ha
und de dünkts mi i syg glych
nid so ne tumme ma
fröidig zien i se de wider uf
giben ere für zwo stunde schnuuf
und mir git das für zwo stunde
das verstöht dir sicher guet
sälbschtvertrouen und e früsche muet
denn i
ha doch en uhr erfunde
wo geng nach zwone stunde
blybt stah

Zwar si isch nid sehr präzis
Und git ztue vo früe bis schpät
Doch das stört mi i kere wiis
Es git mer gliich das gfüe
Vo stolzer majestät
I heig derfür en Uhr erfunde
Wo geng nach zwone Stunde
Blyybt stah.