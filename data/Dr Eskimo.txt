Kennet ier das gschichtli scho
Vo däm armä eskimo
Wo in grönnland einisch so
Trurig isch um s läbä cho

Är het dank am radio
Fröid ar musig übercho
Und het dänkt das chani o
So isch är iz unglück cho
Nämlich är hetsech für zwo
Fläschä läbertran es no
Guet erhaltnigs djembalo
Kchouft und hets id höli gno

Doch wonär fortissimo
Gschpilt het uf sim djembalo
Isch en isbär inecho
Hetnä zwüschä d chralle gno

Kunst isch geng es risiko
So isch er ums lebe cho
Und dier gseht d moral dervo
Choufet nie es djembalo
Süsch geits öich grad äbäso
Wie dem armä eskimo
Wo in grönland einisch so
Trurig isch um s läbä chooooo