Wo als Kandidat der Hugo Sanders
Gred het vor der Wahl, het jede gmeint
Wenn dä einisch gwählt sig, wärd alls anders
Und drum hei ä hufe Lüt vereint
S Losigswort usgä: "Wählet de Sanders –
De wird′s ir Schwiz de ändlech anders!"

Nach sir Wahl het är, äs isch begrifflich
Zersch chli zuegluegt, wies im Rat so geit
De bevor mes überleit het riflech
Isches ja gschider, das me nid zvil seit
"Aber wartet nume", het de Sanders
Gseit, "gli wird's ir Schwiz de ändlech anders!"

Und är het sich gründlich igarbeitet
Und het gwartet uf nä Glägeheit
Mit der Red, wo är het vorbereitet
Einisch z säge, was süsch niemer seit
"Wenns de mal sowit isch", het de Sanders
Gseit, "de müesst dir luegä de wird′s anders!"