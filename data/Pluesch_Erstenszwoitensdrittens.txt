I landa gäng i Situationa
Weiss nit wia i das immer schaffa
So bin i hüt zum Biespiel wieder mol
Im na fremde Ort erwacha
Näba mir a fremdi Frou
Wo zwor nit würklich übel usgseht
Wo blondi Hoor und sus so ziemlich
Nüt meh a sich a hät
Sie luegt mi ah so hilfslos
Wia na Fisch ufem Serviertisch
Und seit:
Wo bin i hie?
Was mach i do?
Wieso dreiht sich alls um mi?
Lueg Meitschi as git Froga wo au i kei Antwort weiss
Erstens bin i hie nit daheime
Zwöitens weiss i nit wieso das so isch
Drittens han i weder a Ahnig no hani
Viertens a Idee wär du bisch
Kan dir do nit witer hälfe
Mir fählt as klises Stück a däre Stell
I weiss du seisch was klagt dä Typ
As git no schlimmers als so Sacha
I giba zua, das han i au ganz kurz nochem Erwacha
Aber in a Paar Sekunda spöhter chunnt a Spinner in das Zimmer
I froga wär bisch du und är seit:
Ruuuuah! Machs nit no schlimmer!
Sini Fründin liggt bi mir im Bett,
Jetzt sig i dran mit erklära
Wenn nit, denn mach är Sacha wo mir z Ässa chönn erschwäre
När bin i furt gflüchtet
Splitternackt ir Gägend umagsprunga
Bis i am ändi vo dr Langstross a Gartehuus han gfunda
I han klopfet d′Tür isch uf
Was i han gseh wirsch du nit gloube
15 Splitternackti Typa mit ma funkla in da Auge
und sie sägen:

Erstens bisch du hie nit daheime
Zwöitens weisch du nit wieso das so isch
Drittens hei mir weder a Ahnig no hei mir
Viertens a Idee wär du bisch
Aber chum doch z'erst mol ine
Mir wüssen au scho was mir mit dir Tüen
Zum Glück bin i hie nit daheime
Und drum mach i di Tür wieder züe
dara dara daaadaaa.