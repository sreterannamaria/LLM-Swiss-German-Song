Leider geit ir nacht my wecker
Immer füf minute vor
Lütet mir drum jede morge
Füf minute z′früech is ohr
Aber wen i ne am abe
Füf minute hinder tät

Wär i drum de bim i-ds-bett-ga
Wider füf minute z'spät
Syg′s am abe, syg's am morge
S'nimmt mehr füf minute pfuus
Füf minute sy nid vil
Doch mit der zyt macht′s öppis us
I zwölf tag isch das e stund

Und i drei monet scho ne nacht
Won i wäg däm blöde wecker
Schliesslech schlaflos hät verbracht
I ha sorge wäg myr gsundheit
Uswäglos isch d′situation
Zletscht han ig dr wecker furtggäh
Sider weckt my ds telefon