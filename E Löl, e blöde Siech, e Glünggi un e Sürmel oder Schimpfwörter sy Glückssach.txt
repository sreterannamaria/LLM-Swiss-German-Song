E Löu, e blöde Siech, e Glünggi un e Sürmu
Hei einisch zäme Krach gha, es risegrosses Gstrürm, wüu
Dr Glünggi het zum Löu gseit, är syg e blöde Siech
Und dä isch sofort zum Sürmu, was ja o nid jede miech
Und er het ihm das verzellt und gseit
Dr Glünggi syg e Sürmu
U dr Sürmu het′s em Glünggi gseit
U dä macht druus es Gstürm u

Verzellt's em blöde Siech, u wo dä drvo het ghört
Het er gseit zum Löu, är syg e Löu, und das het dise gstört
Und er hout em blöde Siech eis um d′Ohre, dass es blüetet
U dr Glünggi louft drzue u gryft jitz ou no y u wüetet
U dr Sürmu u dr Glünggi u dr Löu u dr blöd Siech
Hei di ganzi Nacht lang gschleglet
Bis am andere Morge früech