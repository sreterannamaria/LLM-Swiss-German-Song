Zwee boxer im ring
Gäh nang uf e gring
Si füelen enang
Mau zersch uf e zang

De plötzlech machts päng
Me fragt sech öbs läng
Nei, s geit nid gschwing
Beid stöh no im ring

Jitz wider e rung
Tätschpum das isch gsung
Dr eint drückt afang
Dr anger aD wang

E kinnhaagge päng
Doch dä steit no gäng
Derfür sprützt afang
Chly bluet umenang

Zwee boxer im ring
Gäh nang uf e gring
U wider machts päng
Me fragt sech öbs läng

U dasmau mit schwung
U jitz isch er dung
Da plötzlech machts bong
U das isch dr gong

Jitz wider e rung
S isch scho e haub stung
Dr eint isch afang
Chly schlächt binenang

Jitz eine tätschpum
Er flügt er flügt um
Cha nümm ufecho
Und jitz isch k.o
Bravo!